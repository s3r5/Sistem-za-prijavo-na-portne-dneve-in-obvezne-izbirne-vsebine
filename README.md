# Inovacijski predlog
Mladi za napredek Maribora 2019 - področje **računalništvo in informatika**

**NASLOV:** Sistem za prijavo na športne dneve in obvezne izbirne vsebine

**POVZETEK:**
> V srednjih in osnovnih šolah se vsako leto srečujemo s prijavami na razne šolske dejavnosti in športne dneve. Pri teh prijavah vedno pride do zmede z zbiranjem prijav na razne aktivnosti, še posebej, če je na izbiro več dejavnosti v enem dnevu. Prav tako se lahko do nekaterih dejavnosti prijaviš samo do zapolnitve mest.
> 
> Po svojih izkušnjah in po pogovorih s profesorji sem prišel do vprašanja: zakaj tega ne bi rešili elektronsko? Tako sem prišel do ideje, da bi naredil sistem s katerim bi učitelji elektronsko vnesli aktivnosti v sistem, učenci pa bi dobili obvestilo, da se morajo na dejavnosti prijaviti preko spletnega vmesnika.
> 
> Naš cilj je ustvariti sistem, ki bo dijakom olajšal prijavo k šolskim dejavnostim in razvrstitev po skupinah, profesorjem pa omogočil boljši pregled nad udeleženimi. Istočasno, pa bomo poskusili ohraniti sistem čim bolj fleksibilen, da bo lahko uporaben tudi v drugih situacijah.